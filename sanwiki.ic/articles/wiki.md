# SanWiki

Pokud jste se proklikali až sem, pravděpodobně už chápete, jak se tato stránka ovládá. Důležité je ještě určit, k čemu stránka bude sloužit.

## Účel

Účel webové stránky je sjednotit informace o historii, kultuře, památkách, ale i o důležitých osobnostech nebo společnostech historického i moderního San Andreas. Ačkoliv se jedná o webovou encyklopedii dostupnou všem, nemůže si sem psát kdo chce a co chce. Provozovatel stránek nese odpovědnost za uveřejněný obsah a proto je nezbytná jeho včasná kontrola.

## Kontribuce, úprava a smazání obsahu

Pokud máte zájem o kontribuci, kontaktujte správce na adrese `steve.zayas@post.ic` a veškerou domluvu přenechte soukromou cestou. Provozovatel si však nárokuje možnost váš obsah nezveřejnit, editovat či smazat, a to bez povinnosti udání důvodu. Uvedení autorství je zaručeno.

V případě, že ve svém článku uvádíte konkrétní údaje, dbejte na jejich pravdivost a ověřitelnost, vynasnažte se zároveň svůj obsah patřičně ozdrojovat. Příspěvky týkající se žijících osobností nebudou bez jejich doložitelného souhlasu uveřejněny. V případě zesnulých je nezbytné limitovat obsah tak, aby nedošlo k zásahu do jejich soukromí, a naopak jej cílit na informace, které zesnulé nemohou nikterak poškodit.

Uvedenou e-mailovou adresu užijte i v případě, že žádáte o odstranění některého obsahu a máte nárok takovou žádost podat (obsah se konkrétně dotýká například vás nebo vaší společnosti a nadále nesouhlasíte s jeho umístěním).

---

**Autor:** Ing. Steve Zayas
**Datum a čas poslední změny:** 25.11.2025 8:53